<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Кинезиофобия</title>
    <link rel="stylesheet" href="blogstyle.css">
</head>
<body>
    <header>
        <h1>My Blog</h1>
        <nav>
            <ul>
                <li><a href="index.html">Home</a></li>
                <li><a href="#">About</a></li>
                <li><a href="#">Contact</a></li>
            </ul>
        </nav>
    </header>

    <main>
        <article>
            <h2>Кинезиофобия</h2>
            <p class="date">July 20, 2024</p>
            <p>
                ПРЕДИЗВИКАЙТЕ СЕ С ДВИЖЕНИЕ!

                Непознаването на тялото и функциите му е причина за страх и безпомощност, а това е
                влизане в порочния кръг на болка.
                Кинезиофобията, като всяка фобия е ирационален, безпочвен страх в случая - страх от
                физическо движение или двигателна активност, поради изпитване на евентуална болка в
                следствие на движението. Този страх е основен фактор в процеса на възникване на болката
                и води до нейното хронифициране.
                Когнитивният модел за избягване на фобията описва, че когато едно болезнено
                преживяване се тълкува като заплашително, то може да генерира пагубни страхове, така че
                дейността ще доведе до повече болка и повторно нараняване. Това води до поведение на
                избягване на движението, което в дългосрочен план причинява увреждане, атрофия на
                мускулите и депресия, като пациентите се чувстват хванати в капана на порочния кръг на
                повишен страх от болка, който води до още повече болка и увреждане.
                За по-възрастните хора последствията от обездвижването и намалена активност могат да
                бъдат сериозни, увеличавайки риска от широк спектър от здравословни проблеми,
                когнитивен и функционален спад, преждевременна смърт.
                Вярата в собствените способности и добрата самооценка на личното здраве са фактори,
                противопоставящи се на това състояние.
                Мултидисциплинарният подход може да помогне на пациентите да се изправят срещу своя
                ирационален страх от движение, като същевременно се вземат предвид персоналните

                биологични, психологически и социални разбирания на пациента за болка и
                кинезиофобия.
                Основният начин за справяне с проблема е движението.
                Полезни съвети:
                1. Информирайте се за вашата болка. Опознайте тялото си.
                2. Уверете се, като се консултирате със специалист,че нямате сериозен проблем със
                здравето. Обикновено в началото е необходимо да бъдете насочвани.
                3. Започнете да се предизвиквате, като започнете да се движите.
                В началото правете движението бавно, до усещането за дискомфорт. Като стигнете до зона
                на дискомфорт, опитайте се да разберете, какво е това което усещате и ви притеснява.
                Дали е напрежение в мускулите или усещане за разтягане? Когато извършвате мускулно
                съкращение, т е. карате мускула да работи, нормално е да усетите напрежение. Ако
                раздалечавате залавните места на мускулите е нормално пък да усещате разтягане в тях. И
                така след като си изясните тези усещания, може да продължите да се предизвиквате и да
                повторите дадено движение за около 10 - 15 пъти. Ако скоро не сте извършвали подобни
                движения е възможно мускулите, които сте натоварили да са се поизморили и в резултат от
                това да ги усещате в следващите 72 часа, но това състояние също е нормално и се нарича
                мускулна треска.
                4. Движението сред природата и на слънчева светлина е безценно за тялото и ума, а
                настроението което ще ви донесе, че сте свободни и правите нещата които ви харесват ще
                е бонус за усилията.
                </p>
        </article>
    </main>

    <footer>
        <p>&copy; 2024 My Blog. All rights reserved.</p>
    </footer>
</body>
</html>